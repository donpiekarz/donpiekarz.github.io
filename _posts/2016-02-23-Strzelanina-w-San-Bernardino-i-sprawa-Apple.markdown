---
published: true
layout: post
title: Strzelanina w San Bernardino i sprawa Apple
summary: kilka słów komentarza o sprawie Apple i łamania iPhone 5c
tags:
- bezpieczenstwo
- prawo
- apple
- iphone

---

Gdy jestem pytany o komentarz odnośnie różnych spraw sądowych odpowiadam, że to nie jest takie proste. Podobnie jest w tej.

Streszczenie z [Wiki](https://pl.wikipedia.org/wiki/Strzelanina_w_San_Bernardino):

> Strzelanina w San Bernardino – strzelanina, do której doszło 2 grudnia 2015 roku w ośrodku pomocy niepełnosprawnym Inland Regional Center w San Bernardino w stanie Kalifornia. Podczas świątecznego przyjęcia dla pracowników ośrodka, które zgromadziło około 100 osób, Syed Rizwan Farook wraz ze swoją żoną Tashfeen Malik zastrzelili 14 osób, ranili kolejne 21 a następnie zbiegli z miejsca zdarzenia samochodem typu SUV. (...) Przeprowadzona przez policję obława zakończyła się cztery godziny po strzelaninie, gdy doszło do wymiany ognia między dwójką zamachowców a funkcjonariuszami, w wyniku której Farook i Malik ponieśli śmierć. W swoich oświadczeniach policja podkreśla, że nie wyjaśniono jeszcze motywów strzelaniny. FBI bada czy zdarzenie mogło być aktem terroryzmu.

W celu złapania osób zaangażowanych w zamach sąd nakazał Apple przygotować wersje oprogramowania dla zabezpieczonego telefonu iPhone 5c. Specjalna wersja oprogramowania ma być podatna na ataki siłowe, aby umożliwić dostęp do zaszyfrowanych danych zawartych w telefonie.

Wypowiadał się na ten temat Niebezpiecznik w poście zatytułowanym [Za 5 dni Apple udostępni backdoora na iPhony?](https://niebezpiecznik.pl/post/fbi-kaze-apple-wbudowac-backdoora-w-iphony/?o=donpiekarz). Zostaje tam przedstawiona sprawa z punktu widzenia technicznego. Swój komentarz dodaje też Bruce Schneier na swoim blogu, w poscie zatytułowanym [Decrypting an iPhone for the FBI](https://www.schneier.com/blog/archives/2016/02/decrypting_an_i.html). Wyjaśnia tam jakie prawne konsekwencje mogą z tego wyniknąć. 

Patrząc z punktu widzenia Apple, jeśli nie wystosowali by [tego manifestu](https://www.apple.com/customer-letter) to znalazł by się ktoś oskarżający ich o współprace ze służbami. Dlatego wyprzedzają zarzuty i publikują swoje stanowisko.

Sprawa jest bardzo emocjonalna, bo dotyczy zamordowania 14 osób. Jakakolwiek merytoryczna dyskusja jest prawie niemożliwa. Obrona prywatności w tym przypadku może być generalizowana do wspierania terroryzmu. 

To, że FBI zwraca się do Apple o stworzenie podatnej wersji oprogramowania nie oznacza, że nie można go złamać. __Może__ jest na tym telefonie faktycznie coś wartościowego dla sprawy, ale nie można sobie pozwolić na podważenie dowodu lub kolejną aferę na temat łamalności iPhone'ów. W iPhone jest faktycznie luka w zabezpieczeniach, umożliwiająca zaktualizować oprogramowanie bez odblokowywania telefonu. 

Przez cały ten szum można odnieść wrażenie, że tylko iPhone'y są zrobione poprawnie. Stąd też podejrzenie, że wspomniany manifest jest po prostu akcją marketingową. Np. w telefonach firmy Blackberry kasowanie pamięci po 10 błędnych wpisanych hasłach jest standardem. Ale wgranie nowego oprogramowania bez odblokowania urządzenia też jest __chyba__ możliwe. 

Kolejna sprawa, w której nic nie wiadomo i należy być ostrożnym osądzając. 
